---
title: "Demo Sprint 3"
date: '29-8-2018'
---

Haarlem, 27 augustus 2018

## Presentatie

- Opening (@boerbas)
- Architectuur (@jgortmaker1)
- Van User Story naar Specificatie en Referentie-implementatie (@joeribekker)
- Resultaten sprint 3 (@ehotting)
- Vooruitkijken naar sprint 4 (@ehotting)
- Feedback (@TCIMEddy)

Slides: [ZDS2 Demo Spint 3.pdf](/community/bestanden/zds2-demo-sprint-3.pdf)

## Feedback

Alle reacties en vragen tijdens de demo zijn hieronder opgenomen. Waar nodig zijn issues aangemaakt. Dit zijn de antwoorden van het scrumteam.

### Hoe wordt samenhang tussen de verschillende initiatieven en projecten bewaakt?

We kijken met elkaar mee op Github. Het lijkt er ook op dat een aantal mensen
overkoepelend proberen op de hoogte te blijven en de relevante mensen binnen
ons team 'in de loop' houden. Daarnaast zitten mensen in ons team ook in
andere projecten, zoals de landelijke API-strategie recentelijk.

### Komt documentatie in het Engels?

Dit staat niet op de planning. De discussie Engels en/of Nederlands werd in het
begin van het traject gevoerd, waarbij de uitkomst was 'dat het om Nederland
gaat, waar Nederlands gesproken wordt'. De taaldiscussie blijkt een
vaker-voorkomend, gevoelig onderwerp te zijn.

### Zijn de API Calls in het Engels?

Nee. De semantiek van de informatiemodellen is niet altijd 1-op-1 te vertalen
naar het Engels zonder betekenis te verliezen, daarom is er vooropgesteld
om dit in het Nederlands te houden.

We onderkennen wel dat de gemiddelde programmeur verkiest om overal in het
Engels te programmeren.

### Zijn er al user stories op de backlog staan die al kunnen?

Ja, de meeste hiervan moeten waarschijnlijk nog even technisch gecontroleerd
worden en eventueel voorzien worden van integratietests.

### Wordt HAL gebruikt?

Op dit moment niet en de techniek geeft de voorkeur om dit niet te doen. We
zijn nog op zoek naar hoe we pagination willen afhandelen, aangezien ook binnen
de community de meningen verdeeld zijn.

### Is er al gewerkt aan authenticatie en identitificatie?

Nee, sprint 5, 6 en 7.

### Mag ik als leverancier of stakeholders een pull request doen?

Dit moedigen we aan! Je kan bijdragen op een aantal manieren, zie
[contributing.md](https://github.com/VNG-Realisatie/gemma-zaken/blob/master/CONTRIBUTING.md)

### Staan de designkeuzes vast?

In principe wel, tot blijkt dat ze meer in de weg zitten dan ons helpen. Er zijn
wel 'gevoelige' designkeuzes die een lange(re) historie hebben. Voorstellen om
deze aan te passen moeten dan ook goed gemotiveerd zijn.

### Waar kan ik de designkeuze vinden?

Deze zijn te vinden op
[zaakgerichtwerken.vng.cloud > Overige > Technisch > Ontwerpkeuzes](https://zaakgerichtwerken.vng.cloud/overige/technisch/design-keuzes/)
