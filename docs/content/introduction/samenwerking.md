---
title: "Samenwerking"
description: ""
weight: 20
menu:
  docs:
    parent: "introduction"
---

## Samenwerkende partijen

Op 30 mei 2018 wordt gestart (sprint 0) met de volgende gemeenten:

- **Gemeente Amsterdam**
- **Gemeente Delft**
- **Gemeente Eindhoven**
- **Gemeente Haarlem**
- **Gemeente Rotterdam**
- **Gemeente Utrecht**
- **Dimpact**, samenwerkingsverband van 30 gemeenten:
  - **Enschede, Zwolle, Oldenzaal, Emmen, Coevorden, Oost Gelre, Hardenberg,
  Borger-Odoorn, Gemert-Bakel, Assen, Bellingwedde, Oldambt, Velsen, Waterland,
  Landsmeer, Blaricum, Eemnes, Laren, Kampen, Landerd, Roermond, Laarbeek,
  Ommen, Deventer, Olst-Wijhe, Raalte, Ten Boer, Groningen, Rotterdam en
  Twenterand**.

De API specificatie en referentieimplementatie wordt gerealiseerd door **Maykin
Media**.

**VNG Realisatie** faciliteert de totstandkoming van de nieuwe standaard, door
de visie te bewaken, kennis rond het informatiemodel en GEMMA architectuur te
leveren en te zorgen voor de formele stappen in het proces, zoals het verheffen
tot standaard van opgeleverde producten.

Aangezien dit de eerste keer is dat op deze manier wordt samengewerkt moet de
juiste vorm samen worden gevonden.


## Vorm

Elke gemeente levert een aantal user stories om te realiseren in de
samenwerking.
Op basis van een eerste analyse van de user stories wordt duidelijk welke API's
voor de ZDS 2.0 gemaakt moeten worden. Alle user stories komen op een backlog
welke gezamelijk wordt geprioriteerd. Daarbij wordt rekening gehouden met het
toevoegen van zoveel mogelijk waarde bij zoveel mogelijk deelnemende partijen.

Het scrumteam bepaalt samen hoe een RESTful API er uit moet zien, wat leidt tot
een voorstel voor de standaard ZDS 2.0, welke groeit gedurende de samenwerking.
Een rol voor leveranciers van Zaakregistratiecomponenten (ZRC) is gewenst,
suggesties voor een samenwerking die leidt tot draagvlak en gelijke kansen zijn
welkom. Vanaf sprint 3 moet dit goed functioneren.

De gemeenten verzorgen hun eigen team en voeren zelfstandig
projectwerkzaamheden uit die leiden tot User Stories zoals gewenst in deze
samenwerking.


## Eigenaarschap en opdrachtgeverschap

Deel van deze samenwerking is het samen uitvinden van een nieuwe verhouding
tussen opdrachtgever en opdrachtnemer, tussen overheid en markt.

Daarbij wordt actief gestuurd op het vinden van antwoorden op de volgende
vragen:

- Wat betekent het (uitsluitend) gebruiken van API's die door anderen worden
aangeboden voor het maken van software, kortom de beweging van het hebben naar
het gebruiken van data?
- Hoe worden overheden weer echt eigenaar van de data die zij produceren?
- Hoe komen we tot meer openheid en transparantie over de manier waarop
software van de overheid wordt ingezet bij het nemen van besluiten?
- Hoe kunnen we voorgestelde wijzigingen in de standaard snel en adequaat
beoordelen?
